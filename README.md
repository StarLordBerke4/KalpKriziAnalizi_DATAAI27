# 🫀KalpKriziAnalizi_DATAAI27🫀
"Yapay Zeka ve Uygulama Akademisi" bünyesinde "DATAAI27" takımı olarak, mezuniyet bootcamp'i için hazırladığımız "Sağlık Teması: Kalp Krizi Analizi ve Tahmini" projemiz bu repo içinde yer almaktadır.

# **📌Takım İsmi**

DATAAI27

# **👾Takım Logosu**

<img width="500" height="500" src="https://github.com/StarLordBerke4/KalpKriziAnalizi_DATAAI27/blob/main/G%C3%B6rseller/DATAAI27%20Logo.png">

# **👥Takım Üyeleri**
- <b>Seda CANPOLAT</b> | Product Owner
- <b>Berke Mert ÖZTÜRK</b> | Scrum Master and Developer
- <b>Gamze GEZGİN</b> | Developer
- <b>Beyza GÜVERCİN</b> | Developer
- <b>Yücel Baran TUNCER</b> | Developer

# **👽Tema**
❤️ Sağlık Teması

# **😎Proje İsmi**
🫀Kalp Krizi Analizi ve Tahmini🫀

# **🤖 Proje Açıklaması**
<p>Bu proje, T3 Vakfı çatısı altında faaliyet gösteren Yapay Zeka ve Teknoloji Akademisi’nin bootcamp süreci kapsamında, DATAAI27 takımı tarafından hayata geçirilmiştir. Takımımız, veri bilimi ve yapay zeka alanında kendini geliştirmeyi hedefleyen farklı disiplinlerden gelen bireylerden oluşmaktadır. Proje süresince, takım üyeleri olarak veri analizi, makine öğrenmesi algoritmaları, model değerlendirme teknikleri ve görselleştirme araçları konusunda işbirliği içinde çalıştık. Amacımız, sağlık alanında toplumsal etkisi yüksek bir konu olan kalp krizi riskini öngörebilen, güvenilir ve yorumlanabilir bir model geliştirmekti. Bu süreçte hem teknik yetkinliklerimizi geliştirdik hem de takım çalışması, proje yönetimi ve problem çözme gibi profesyonel becerilerimizi pekiştirme fırsatı bulduk.</p>

<img width="1000" height="500" src="https://github.com/StarLordBerke4/KalpKriziAnalizi_DATAAI27/blob/main/G%C3%B6rseller/heart-attack-7479253_1280.jpg">

<p>Kalp Krizi Analizi ve Tahmini projemiz DATAAI27 takımı tarafından, kalp krizi riskinin tahminine yönelik olarak gerçekleştirilmiştir. Projede; keşifsel veri analizi (EDA), eksik değer analizi, kategorik ve sayısal özellik ayrımı, verilerin standartlaştırılması, kutu-grafik, sürü-grafik, kedigrafik ve korelasyon analizleri ile verinin yapısı detaylıca incelenmiştir. Aykırı değer tespitinden sonra farklı makine öğrenmesi modelleri uygulanmış, hiperparametre ayarlamaları ile en iyi sonuçlar elde edilmeye çalışılmıştır.</p>

# **🧠 Proje Hakkındaki Düşüncelerimiz**
<p>Proje süreci, hem teknik bilgimizi pekiştirmemiz hem de takım çalışması becerimizi geliştirmemiz açısından oldukça verimli geçti. Sağlık alanında anlamlı ve gerçek hayatla ilişkili bir problem üzerinde çalışmak, veri biliminin sosyal etkisini daha iyi kavramamıza yardımcı oldu. Özellikle veri temizliği, görselleştirme teknikleri ve model seçimi gibi aşamalar, bizlere makine öğrenimi sürecinin ne kadar dikkat ve özen gerektirdiğini gösterdi. Ayrıca, farklı modellerin karşılaştırılması ve yorumlanabilirliğin ön planda tutulması, yalnızca yüksek doğruluk değil, anlamlı ve güvenilir sonuçlar üretmenin önemini vurguladı. Genel olarak bu proje, teknik bilgi ile toplumsal faydayı birleştirme noktasında bize önemli katkılar sağladı.</p>

# **🧑‍⚕️ Proje İçerisinde Hangi Konulara Değineceğiz?**
- EDA-Keşifsel Veri Analizi
- Eksik Değer Analizi
- Kategorik ve Sayısal Özellikler
- Standartlaştırma
- Kutu - Sürü - Kedi - Korelasyon Grafiği Analizi
- Aykırı Değer Tespiti
- Modelleme ve Makine Öğrenimi Modelini Ayarlama

# **❤️ Kalp Krizi Hakkında**
- Kalp krizi, miyokard enfarktüsü olarak da adlandırılır, kalp kasının bir kısmına yeterli kan gitmediğinde meydana gelir.
- Kan akışını geri kazandırmak için tedavi edilmeden geçen süre ne kadar uzun olursa, kalp kasına verilen hasar da o kadar büyük olur.
- Koroner arter hastalığı (KAH), kalp krizinin başlıca nedenidir.
- KAH, kalbi besleyen atardamarların (koroner arterler) genellikle yağ ve kolesterol birikimiyle daralması veya tıkanması sonucu oluşur. Bu duruma ateroskleroz denir.
- Belirtiler genellikle göğüste ağrı veya rahatsızlık, nefes darlığı, kola (özellikle sol kola), çeneye, sırta veya mideye yayılan ağrı şeklinde kendini gösterir. Bazı durumlarda ise belirtiler daha hafif olabilir veya hiç görülmeyebilir (sessiz kalp krizi).
- Kalp krizi riskini artıran faktörler arasında yüksek tansiyon, yüksek kolesterol, diyabet, obezite, sigara kullanımı, fiziksel hareketsizlik ve stres yer alır. Genetik yatkınlık da önemli bir risk faktörüdür.
- Kalp krizi geçiren kişilerde hızlı tıbbi müdahale hayati önem taşır. Acil tedavi genellikle kan pıhtısını çözücü ilaçları (trombolitikler), balon anjiyoplasti veya stent yerleştirme gibi yöntemleri içerir.
- Kalp krizinden korunmak için sağlıklı bir yaşam tarzı benimsemek, düzenli egzersiz yapmak, dengeli beslenmek ve risk faktörlerini yönetmek büyük önem taşır.

<img width="1000" height="500" src="https://github.com/StarLordBerke4/KalpKriziAnalizi_DATAAI27/blob/main/G%C3%B6rseller/Kalp%20Krizi%20Belirtileri.png">

# **🛠️ Pazarlama Planı**

## 🟦 Ne Yaptık ve Neden Önemli?
<p>Bu projede kalp krizi riskini erken aşamada tahmin etmeye yönelik bir yapay zeka modeli geliştirdik. Temel amacımız, hastanelerin veya dijital sağlık platformlarının insanların sağlık verileri üzerinden hızlı, doğru ve önleyici kararlar alabilmesini sağlamak. Veri temizleme, görselleştirme ve lojistik regresyon başta olmak üzere çeşitli modellemelerle ilerledik. Bu teknik süreçleri, herkesin anlayabileceği bir dille sadeleştirdik. Yani teknikle hayat arasında bir köprü kurduk.</p>

## 🟦 Hedef Kitle Kimdir?
- Özel hastaneler ve sağlık zincirleri
- Sağlık girişimleri ve dijital sağlık uygulamaları
- Kamu kurumları, toplumsal sağlık taramaları için
- Sigorta şirketleri, risk skorlaması için
- Ve sağlıkla ilgilenen herkes.

## 🟦 Projeyi Nasıl Duyuracağız? / Tanıtım Faaliyetleri
- <b>LinkedIn ve Kaggle üzerinden içerik paylaşımı:</b> Projenin öne çıkan görselleri, ROC eğrisi, veri analizinden alınan iç görüler sade ve dikkat çekici bir dille paylaşılacak.
- <b>Medium’da proje yazısı:</b> Hikâye anlatımı şeklinde teknik süreci, verinin nasıl şekillendiğini ve sağlık alanına katkısını yazacağız.
- <b>Demo sayfası veya mini web arayüzü:</b> Kullanıcılar yaş, cinsiyet, kolesterol gibi birkaç temel bilgiyi girerek risk skorunu görsün.
- <b>YouTube veya Instagram Reels/Shorts:</b> "Kalp Krizi Riskini Yapay Zeka ile Tahmin Etmek Mümkün mü?" tarzında 1 dakikalık içerikler.

## 🟦 Gelecekte Projeyi Nasıl Geliştireceğiz?
- Daha büyük veri setleriyle model performansını artıracağız.
- Mobil uygulamaya entegre ederek kişiselleştirilmiş sağlık önerileri sunmak.
- Hastane takibi yapan platformlara API olarak entegre etmek.
- Farklı modelleri (Random Forest, XGBoost, Deep Learning) deneyip karşılaştıracağız.

## 🟦 Proje İçerindeki Tonumuz Nasıl Olacak?
<p>Ne çok akademik ne de çok havalı. Biz anlaşılır, dürüst, samimi ve içgörü dolu bir dille konuşacağız. Amacımız teknolojiyi korkulacak bir şey olmaktan çıkarıp insanların hayatına değen bir araca dönüştürmek.</p>
